# GovPay
Il contesto in cui si colloca GovPay è quello della riscossione dei tributi da parte degli enti pubblici. Ciascun ente che amministra nel proprio dominio applicativo le pendenze dei cittadini ed i relativi pagamenti può avvalersi del servizio di mediazione offerto dal **"Nodo dei Pagamenti-SPC"** per interagire con i PSP secondo una piattaforma paritetica e garantita da una governance pubblica. 

L'interazione con il Nodo dei Pagamenti-SPC avviene tramite la Porta di Dominio dell'ente sulla rete SPC. In tale scenario ciascun ente deve predisporre l'ambiente tecnologico per far dialogare i propri sistemi, portale e sistema informativo per la gestione dei pagamenti, con il Nodo dei Pagamenti-SPC.

GovPay, nato da un'iniziativa congiunta di [Link.it](www.link.it) e [TAS S.p.A.](http://www.tasgroup.it/) si pone come mediatore tra l'ambiente tecnologico dell'ente e il Nodo dei Pagamenti-SPC con l'obiettivo di abbattere i tempi di realizzazione delle interfacce di colloquio tra questi sistemi.

Di seguito un elenco delle principali funzionalità del prodotto.
* implementazione completa delle specifiche 1.6 del Nodo dei Pagamenti, con supporto evoluto per pagamenti di tipo immediato, differito e ad iniziativa PSP sia monobeneficiario che multibeneficiario.
* supporto ai pagamenti su circuito MyBank
* integrazione con gli applicativi dell'Ente preposti alla gestione delle posizioni creditorie tramite Web API.
* integrazione semplificata del/i portali cittadini dell'Ente.
* implementazione di servizi accessori ai pagamenti 
  * stampa dell'avviso di pagamento
  * generazione identificativi ISO 11649
  * gestione flussi rendicontazione
  * risoluzione pagamenti appesi
  * giornale degli eventi
  * ...
* completa integrazione con il software di Porta di Dominio OpenSPCoop.
* cruscotto Web di gestione e configurazione.

![Gov4J](https://github.com/link-it/GovPay/blob/1.0b3/resources/doc/Gov4J.jpg) ![OpenSPCoop](https://github.com/link-it/GovPay/blob/1.0b3/resources/doc/OpenSPCoop.jpg) ![Pago la PA](https://github.com/link-it/GovPay/blob/1.0b3/resources/doc/PagoPA.jpg) ![MyBank](https://github.com/link-it/GovPay/blob/1.0b3/resources/doc/LogoMyBank.jpg) 